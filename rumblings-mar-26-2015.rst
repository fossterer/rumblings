మనిషిని మార్చాలనుకోవడం నేరం --

ప్రతి మనిషీ తనకు తానుగా ప్రత్యేకం. ఆ ప్రత్యేకతను నువ్వు ఇష్టపడటం, లేకపోవటం నీ సొంత విషయం - కానీ ఆ కారణం చేత ఆ మనిషిని నిన్ను ఇష్టపడేలా మార్చాలనుకోవటం తప్పు.

ఒక మనిషి నీకు నచ్చినప్పుడు, అలా నచ్చటానికి కారణం అప్పటి తనదైన శైలి అయినప్పుడు, నీలోని ప్రత్యేకతలు వారికి కనిపించేలా చేసి ఆకర్షించాలిగాని, నిన్ను మెచ్చాలని వారిని ఏమార్చటం, ఒప్పించటం సమంజసం కాదు.

ప్రపంచం ఇలాగే వెళుతోందని, ఇదే దారని నువ్వూ ఒప్పుకొని వెళ్ళటం స కాదు; నువ్వు నిర్మించేదే కొత్త దారి అయ్యి, నీ తరువాతి ప్రపంచం అందులో నడవాలి - అటువంటి నువ్వు నిర్మించే దారి సరి అయినది అయ్యి ఉండాలి - 'సరి' అంటే - నువ్వు నమ్మినది, నువ్వు ప్రవచించేది, నీ ఆలోచనలకు అనుగుణంగా ఉండేది.

నలుగురూ చెబుతున్న దారి 'తప్పు' అని నీకు తెలిసినప్పుడు దాన్ని కాదు అనుకుని కేవలం నువ్వు నమ్మిన దారిలో సాగడంలో ఇబ్బందులు ఎదురైతే?? - అవుతాయి. దానికి తగ్గట్టే నీ పయనం మారుతుంది; దీన్ని తట్టుకోలేని వాళ్ళు వారిస్తారు, నిందిస్తారు - 'నీ మంచి కోసమే చెప్తున్నామంటారు ' - అది నిజమే, వాళ్ళు చెప్పేది 'నీ మంచి కోసమే ' కాని 'అది నీకు మంచిది కాదు '! అవును, 'అలా చేస్తే నువ్వు నీతో సంతోషంగా ఉండలేవ'ని తెలిసినప్పుడు, 'నువ్వు నీలా ఇక ఏ మాత్రం ఉండలేవన్నప్పుడు' అలా చేయవద్దు.

లేని 'Experience' ఉన్నట్టు చూపించే consultancyల విధానం తప్పు - నీ దృష్టిలో. Full-time కోసమే అన్ని విధాలుగా ప్రయత్నించు - అన్ని ప్రదేశాలు తిరుగు, ఉన్న డబ్బును "అందుకే" జాగ్రత్తగా వాడు. ఏదీ, ఎప్పటికీ కుదరకపోతే తిరిగి India వెళ్ళిపోయి నీకు వీలైన విధంగానే బ్రతుకు - 'ఇదేంటి?' ని అడిగే వాళ్ళకి ఈ సమాధానమే చెప్పు!. 'అది నా దృష్టిలో తప్పూ అని చెప్పు - 'తప్పు అనుకుంటాను ' అనకు - 'తప్పు ' అని చెప్పు. నిన్ను ఒప్పుకునే వాళ్ళే నీ దగ్గరకు వస్తారు, నీతో ఉంటారు. 'కాని' వాళ్ళు ఎలాగూ ఎప్పుడూ ఉంటారు - ప్రతి చోటా ఉంటారు.
